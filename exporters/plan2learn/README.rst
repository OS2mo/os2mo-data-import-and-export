**********************
Eksport til plan2learn
**********************

Indledning
==========
Denne eksport script bygger datafiler som via sftp kan sendes til plan2learn.

Koden består af to dele `plan2learn.py` som foretager eksporteringen fra MO til
5 csv-filer, samt `ship_files.py`, som via ftpes afleverer filerne til Play2Learn.
Forbindelsesoplysninger på ftp-serveren angives i `settings.json` via tre nøgler:

 * `exporters.plan2learn.host`
 * `exporters.plan2learn.user`
 * `exporters.plan2learn.password`

Værktøjet har mulighed for at anvende to forskellige backends til at hente data:
de kan hentes fra MO, eller direkte fra LoRa via LoRa-cache-mekanisme som også
anvendes i andre eksportmoduler. LoRa-cache udgaven er langt den hurtigste og MO
backenden er hovedsageligt bibeholdt for at kunne foretage en sammenligning mellem
de to backends med henblik på fejlfinding.

   
Implementeringsstrategi
=======================

Der udarbejdes i alt 5 csv udtræk:

 * `bruger.csv`: Udtræk af alle nuværende og kendte fremtidigt aktive brugere i
   kommunen.
 * `organisation.csv`:  Udtræk af alle organisationsenheder og deres relation til
   hinanden.
 * `engagement.csv`: Udtræk over alle nuværende og kendte fremtidige engagementer.
 * `stillingskode.csv`: Udtræk over alle aktive stillingsbetegnelser.
 * `leder.csv`: Udtræk over alle ledere i kommunen.



Brugerudtrækket
===============

I dette udtræk eksporteres disse felter:

 * `BrugerId`: Brugerens uuid i MO
 * `CPR`: Brugerens cpr-nummer
 * `Navn`: Brugerens fulde navn, ikke opdelt i fornavn og efteranvn
 * `E-mail`: Hvis brugeren har en email i MO, angives den her.
 * `Mobil`: Hvis brugeren har en mobiltelefon i MO, angives den her.
 * `Stilling`: Stillingsbetegnelse for brugerens primærengagement. Hvis dette
   engagement har en stillingsbetegnelse skrevet i feltet extension_2 anvendes
   dette, og ellers anvendes stillingsbetegnelsen fra engagementet.

Mobiltelefon genkenes via en besemt klasse under adressetype, denne klasse er
for nuværende hårdkodet direkte i python filen, men vil på sigt blive flyttet til
`settings.json`.
   
Kun personer med ansættelsestype Timeløn eller Månedsløn inkluderes i udtrækket.
Disse typer genkendes via en liste med de to uuid'er på typerne, for nuværende er
listen hårdkoden direkte i python filen, men vil på sigt blive flyttet til
`settings.json`.


Organisation
============

I dette udtræk eksporteres disse felter:


 * `AfdelingsID`: Afdelingens uuid i MO.
 * `Afdelingsnavn`: Afdelingens navn.
 * `Parentid`: uuid på enhedens forældreenhed.
 * `Gade`: Gadenavn
 * `Postnr`: Postnummer
 * `By`: Bynavn

Kun enheder på strukturniveau eksporteres. Dette foregår på den måde, at hvis enheden
har et enhedsniveau (`org_unit_level`) som figurerer i nøglen
`integrations.SD_Lon.import.too_deep` i `settings.json` vil enheden blive ignoreret.

Enheder som ikke har en gyldig adresse i MO, vil få angivet en tom streng for Gade,
Postnr og By.

Rodenheden for organisationen vil have en tom streng som Parentid.


Engagement
==========

I dette udtræk eksporteres disse felter:

 * `BrugerId`: Brugerens uuid i MO. Nøgle til `Bruger` -udtrækket.
 * `AfdelingsId`: Afdelingens uuid i MO. Nøgle til `Organisation` -udtrækket.
 * `AktivStatus`: Sættes til 1 for aktive engagementer, 0 for fremtidige.
 * `StillingskodeId`: uuid til engagements titel, som gemmes som en klasse under
   facetten `engagement_job_function` i MO. Nøgle til stillingskode.
 * `Primær`: 1 hvis engagementet er primært, ellers 0.
 * `Engagementstype`: Angiver om stillingen er måneds eller timelønnet.
 * `StartdatoEngagement`: Startdato hvis engagementet endnu ikke er startet

Kun bestemte typer engagementer eksporteres, dette vil normalt være timelønnede og
månedslønnede. Disse genkendes via nøglen
`exporters.plan2learn.allowed_engagement_types` i `settings.json`, som angiver en
liste over uuid'er på de engagementstyper som skal eksporeres.

Engagmenter som tidligere har været aktive, men som nu er afsluttede, eksporteres
ikke. Kendte fremtidige engagementer eksporteres med AktivStatus 0.


Stillingskode
=============

I dette udtræk eksporteres disse felter:

 * `StillingskodeID`: uuid på den klasse i MO som holder stillingsbetegnelsne,
   nøgle til `Engagement` -udtrækket
 * `AktivStatus`: Angiver om stillingskoden anvendes. Der eksporteres kun akive
   stillingskoder, så værdien er altid 1.
 * `Stillingskode`: Læsbar tekstrepræsentation af stillingskoden (i modsæting til
   uuid'en).
 * `Stillingskode#`: I øjeblikket en Kopi af `StillingskodeID`.


Leder
=====

I dette udtræk eksporteres disse felter:

 * `BrugerId`: Brugerens uuid i MO. Nøgle til `Bruger` -udtrækket.
 * `AfdelingsID`: Afdelingens uuid i MO. Nøgle til `Organisation` -udtrækket.
 * `AktivStatus`: Kun aktive ledere eksporteres, væriden er altid 1.
 * `Titel`: Lederens ansvarsområder.
